praenotanda.

———..——-.-

Antequam disquisitiones in Apostolicas Constitutiones de generali
beneficiorum reservatione editas aggrediar, muneris mei partes esse censeo
pauca praefari de opusculi huius origine et consiliis, quae in illo
componendo secutus sum.

Cum quinque annis ante in Alma Urbe praeter alia negotia in Tabulariis
Vaticanis etiam Registris Pontificiis tam Vaticanis quam Avenionensibus ea
intentione perscrutandis incumberem, ut Litteras Apostolicas inde a temporibus
Johannis ΡΡ. XXII. usque ad Gregorium ΡΡ. Xl. confectas praesertim beneficia
Vratislaviensia specialiter reservantes sedulo colligerem, iam tunc mediisin
his studiis mihi in mentem venit iustum sane hoc propositum, conquirendi
simul et omnes constitutiones et Litteras Apostolicas eiusdem temporis
generalem beneficiorum reservationem respicienteS, quas ad Litteras
beneficia specialiter quodammodo reservantes recte diiudicandas apprime
cognoscamus necesse est.

Ceterum sane mirari iure nemo potest, me in his foliis ad huiusmodi
studia convertisse animum.

,luri enim canonico vel historiae ecclesiasticae operam navantes omnes
probe sciunt, quanti momenti partim opportuni partim importuni multis in
rebus tam publicis quam privatis praesertim tempore exsilii dicti Avenionensis
exstiterint Reservationes Apostolicae, nec palam profiteri verentur, illas magna
ex parte fuisse causas seditionum saeculis sequentibus Ecclesiam Christi dire
dilacerantium.

Attamen eodem modo non ignorant Reservationum Apostolicarum
systematis, ut ita dicam, explicationem et enodationem usque ad nostra
tempora omnino non esse exhaustam. Qua de re Phillips1) et Hinschius2)‚ in
iuris canonici historia viri versatissimi, quamquam peculiarem uterque satis
eruditam instituit disputationem, tamen, deficiente adhuc accurata publicatione

Regestorum, complecti hanc materiam non potuerunt. Et mihi quidem facile
persuasum est, pagellis his me quaestiones de generali beneficiorum reservatione

 

¹) Kirchenrecht V, 470 sqq.
ἵ) System des Katholischen Kirchenrechts 111, 113 sqq.

