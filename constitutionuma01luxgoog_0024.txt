14

 

Hoc loco etiam generaliter notandum erit Curiam Romanam non tantum
ibi praesentem habitam esse, ubi Papa ipse morabatur, sed — quod ad
reservationem beneficiorum vacantium apud Sedem Apostolicam attinet — etiam
ubi aderat Cancellaria Apostolica, etsi Papa forte alibi morabatur.¹)
Denique in hoc capite curiales dicuntur omnes servientes Romano Pontifici,
Cardinalibus aut officialibus Romanae Curiae aut qui propter negotia propria
vel aliena in Curia tractanda Romae versabantur.

Insuper nullius beneficium indicabatur „vacans in Curia“‚ nisi quis
praeter servatas conditiones supradictas ante mortem illud re vera
acceptaverat, mera collatio cuiusdam beneficii etiam quoad effectum
reservationum non sufficiebat, quia nullus dicitur beneficiatuS, nisi de facto
etiam acceptavit collationem de ipso factam.

Idem Bonifatius VIll. pere. „SiApostolica“²) constitutionem maxime
salutarem edidit circa ecclesias parochiales et alia beneficia curata
vacantia iu Curia tempore vacationis ipsius Sedis Apostolicae.

Si enim ce. „Licet“ et „Statutum“ in quovis casu remansissent in suo
vigore, praesertim beneficia curata et reservata Sede Apostolica
vacante facile debuissent maximam capere animarum detrimentum; nam
Episcopi vi Reservationis Apostolicae carebant iure providendi de huiusmodi
beneficiis curatiS, Pontifex vero, qui hoc iure uti potuit, nondum aderat;
exspectanda erat nova electio Summi PastoriS, quae ob temporum iniurias
haud raro satis diu differrebatur. Quare praefatus Bonifatius VIII. animarum
saluti prospiciens collatoribus ordinariis in casu, quo Sedes Apostolica
vacabat, liberam dispositionem de huiusmodi beneficiis alias reservatis
. restituit.

Item ordinavit, quod, si huiusmodi beneficia curata, Romano pontifice
adhuc regnante vacare contingeret, de quibus usque ad ipsius mortem ab ipso
pontifice nullo modo esset dispositum, collatores ordinarii libere ad eorum
provisionem procedere possent, quamvis mensis ille praescriptus adhuc
nondum esset elapsus.

Sane etiam hoc loco ante oculos habendum est, moderationes praedicti
capitis „Si Apostolica“ respicere tantum casuS, quo beneficia curata vacabant
in Curia ex causis in praecedentibus capitibus allatiS, minime vero forte
attingere beneficia huiusmodi devoluta ad Sedem Apostolicam ob
negligentiam collatorum ordinariorum.

Denique notandum restat de aliis beneficiis non curatis reservatis
Episcopos de illis Sede Apostolica vacante disponere, non potuisse. Primum
eligendus erat novus Pontifex, qui intra mensem integrum potuit illa
conferre.

 

ι) Cf. Pithing l. c. n. 334.
ἵ) c. 35. de praeb. 111. 4 in V10.

