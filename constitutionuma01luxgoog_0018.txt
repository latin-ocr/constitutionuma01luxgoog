8

 

generale5‚ quae vocantur „in corpore iuris clausae“ speciales vem, quae per
Regulas Cancellariae Apostolicae aut vi capitis „Ad Regimen“ introductae
sunt. Qua enim definitione numerus reservationum generalium — mea
quidem sententia — nimis restringitur ad unum tantum casum, nempe quo
beneficium quoddam vacat causa mortis beneficiati, qui „apud Sedem
Apostolicam“ diem clausit extremum. At contra neque sententiam, quam
Hinschius¹) in medium profert, teneo, qui etiam reservationem singularum
dignitatum vel beneficiorum in una determinata ecclesia erectorum, dummodo
facta sit in perpetuum, generalem appellat.

Nota enim „generalitatis“ - ut ita dicam — non ex reservationis
perpetuitate sed, uti ipsa vox „generalis“ iam satis insinuat, solummodo
ex pluralitate beneficiorum eiusdem generis in universali Ecclesia
vel provincia etc. existentium mihi sumenda esse videtur. Nomine
„reservationis generalis“ in hisce pagellis amplector illas omnes,
quae habentur in casu, quo omnia beneficia eiusdem generis
vacantia vel vacatura communiter sive in perpetuum sive ad
tempus in universali Ecclesia sive in certa provincia,
dioecesi vel determinato regno a Romano Pontifice
reservantur in favorem Sedis Apostolicae. Quae definitio in
totius huius tractatus cursu retinetur, ita, ut non tantum illas reservationes
generales enumeratas invenias, quae a Clemente IV. usque ad Gregorium XI.
pro tota datae sunt Ecclesia, sed etiam illae, quae determinata regna,
provincias etc. attingunt. Specialis vero reservatio illa habetur, quae de
certo beneficio sive ratione loci, qualitatis vel personae sive pro
tempore sive in perpetuum decreta est. Porro reservationes in corpore
iuris clausae2) dicuntur illae, quae continentur in Decretalibus
Gregorii IX. in Libro Sexto, in Clementinis.

Denique reservationibus extra corpus iuris vagantibus adnumerantur
omnes, quae inveniuntur in Extravagantibus sive Communibus sive
Johannis XXII.‚ in Regulis Cancellariae Apostolicae praecipue
a Johanne XXII. usque ad Gregorium XI. editis,³) quaeque — praesertim
quod ad saeculum XIII. et XIV attinet ——- in Registris authenticis
Romanorum Pontificum tum Vaticanis tum Avenionensibus vel in
ipso Libro Cancellariae Apostolicae (Cod. B) continentur.

Porro hoc loco praetereundo quasi celeberrImam quaestionem breviter
attingere liceat, cur Romani Pontifices ad beneficiorum reservationes sive
generales sive speciales processerint. Nam imprimis per hanc immediatam

¹ . . . .l .
’ζ ¹Cic ἑξιςῐεὲη, 4{lber die Entstehung und den heutigen Gebrauch der beiden Extra·

vagantensammlungen etc. p. 47.
Phillips l. c. p. 485.
³) Cf. Riganti, Commentaria in Reg„ Const. et Ordinat. Cancell. Apostol. - opus
celeberrimum quin etiam optimum si iuris expositionem tantumaerespiciS, si vero chronologiam
magis attendis vide Ottenthal l. c. Hoc loco non omitto dicere, me verba praedictae ultimae
editionis Regularum Cancellariae Apostolicae cum textu Codicis Vat. 3984 in Bibliotheca
Vaticana contulisse et nonnullas variationes in quinta parte huius libelli adnotasse.

