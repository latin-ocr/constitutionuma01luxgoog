104

 

50.

1362 Jan. 16.
Cod. B. fol. 151—154.

Quod ordinarii possint conferre personis ydoneis beneficia
vacancia reservata.

Innocencius etc. Ad ea, que divini cultus augmentum ac ecclesiarum
et ecclesiasticorum beneficiorum statum respiciunt libenter intendimus et
animarum periculiS‚ quantum curn deo possumus, affectuosis studiis obviamus.
Cum itaque ad audienciam nostram pervenerit, quod nonnulla canonicatus
et prebende, ecclesie et alia beneficia ecclesiastica, secularia et regularia cum
cura et sine cura, tam apud apostolicam sedem, quam in aliis diversis mundi
partibus, diversimode vacaverunt et vacant ad presenS‚ quorum collacio et
disposicio vigore reservacionum per nos factarum aut iure devoluto seu alias
dumtaxat hac vice [ad hos] pertinent, quorumque provisio, cum singulorum
ipsorum beneficiorum vacacio ad nostram noticiam non perve nerit, in animarum
periculum et beneficiorum ipsorum dispendium non modicum retardatur.
Nos volentes super hoc paterne pietatis remedio providere ac huiusmodi
dampnis et periculis obviare, omnibus et singulis locorum ordinariis et alis
quibuscunque, ad quos alias canonicatuum et prebendarum ac ecclesiarum
et beneficiorum huiusmodi collacio‚ provisio aut presentatorum ad illa
institucio de iure vel consuetudine communiter vel divisim pertinet, conferendi
hac vice dumtaxat auctoritate apostolica huiusmodi canonicatus et prebendas
ac ecclesias et alia beneficia ecclesiastica sic ad presens vacancia, prout alias
ad eos [collaciol communiter vel divisim pertinet, dummodo singulorum
ipsorum canonicatuum et prebendarum et aliorum beneficiorum fructus,
redditus et proventuS, si cum cura viginti si vero sine cura fuerint quindecim
librarum Turonen. parvorum secundum taxacionem decime, ubi ad decimam
taxati sunt, alias vero secundum communem extimacionem, valorem annuum
non excedant, singula eorum videlicet singulis personis ydoneis eciam unum
vel duo ecclesiastica beneficia obtinentibus vel expectantibus et de ipsis
providendi et eciam disponendi, inducendi quoque per se vel alium seu alios
‚ personas ipsas vel procuratores eorum ipsarum nomine in corporalem
possessionem canonicatuum et prebendarum ecclesiarum et beneficiorum
ipsorum iurium et pertinencium ipsorum et defendendi inductaS, amotis
exinde quibuslibet detentoribus ab eisdem ac faciendi personas ipsas vel
procuratores earum ad prebendas huiusmodi in ecclesiis, in quibus fuerint
in canonicos recepti et in fratres, stallo eis in choro et loco in capitulo
cum plenitudine iuris canonici assignatis, et ad ecclesias et alia beneficia
ecclesiastica supradicta, ut est moriS, admitti eisque de ipsorum canonicatuum
et prebendarum ac ecclesiarum et beneficiorum fructibuS, redditibus,
proventibuS, iuribus et obuencionibus universis integre responderi. Contra-

dictores etc.

