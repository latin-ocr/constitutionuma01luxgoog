7

 

De Legatis a latere restat tantum dicendum, illos tempore suae
legationis ex dispositione iuris communis potuisse reservare suae collationi
beneficia nondum vacantia et proxime vacatura cum certis limitationibus ob
eam causam adiectis, ne nimis aggravarentur collatores ordinarii.¹)

Reliqui vero Legati Apostolici quamvis saltem de iure communi illis nulla in
beneficiorum provisionem esset potestas, tamen praesertim tempore, quo
Romani Pontifices Avenione residebant, necessario amplioribus facultatibus
erant donandi, ut maiore auctoritate instructi melius ecclesiarum negotiis
succurrere valerent.2)

Sed haec quidem hactenus de iure Romani Pontificis reservandi beneficia
in genere — nunc mihi quaedam disserenda sunt de principalibus Reservationum
Apostolicarum divisionibus, quas inter numerandi solent reservationes
generales, specialeS‚ in corpore iuris clausae necnon extra illud
corpus vagantes. Sed dictis nominibus — neque id mirum est —
alii auctores alias comprehendunt reservationes. Et primum quidem Philippo
Schneider³) assentiri non possum, qui illas tantum reservationes nominat

 

in ecclesia Vratislavien. cum cura vel sine cura etiamsi ipsa dignitas post episcopalem in
dicta ecclesia fuerit maior et in Glogovien. atque Opolien. ecclesiis Vratislavien. dioecesis
in singulis earum similiter duos canonicatus et duas praebendas vacantes vel proxime
vacaturas simul vel successive spectantes seu spectaturas ad collationem seu provisionem etc.
Episcopi Vratislavien. auctoritate Apostolica reservare ac de canonicatibus et 'praebendis
necnon de dignitate, personatu seu officio praedictis providere communiter vel separatim
personis idoneis ad hoc canonice electis singulariter singulis etiam alias beneficiatis libere
valeat ac eisdem personis ipsos conferre curn acceptatione, inhibitione, decreto et clausula
¹„anteferri” et cum ¹,ceteris non obstantibus· consuetis et. clausulis oportunis ac executoribus
praedicta auctoritate Apostolica plenam et liberam concedere dignemini facultatem ut in forma.
Fiat de una in qualibet etiam de dignitate in Vratislavien. R.

l) c. 3. de off. legati l. 15 in V10. c. 9. de praeb. et dign. 111. 4 in V1⁰. c. 22. l. c.
Schmalzgruber l. c. 1. t. 30 n. 4 Aeneas de Falkonibus l. c. p. 50 t.

2) Ex magna exemplorum copia unum tantum eligam. lta v. g. Urbanus V. (Reg. Vat.
t. 246 fol. 21, 25), die 1. Dec. 1363 celeberrimo illi Cardinali Aegidio de Albornoz, Episcopo
Sabinensi‚ Apostolicae Sedes Legat0, concessit facultatem providendi decem personis in decem
ecclesiis cathedralibus sive collegiatis et eodem die eandem tribuit potestatem pro triginta
. personis in triginta ecclesiis cathedralibus vel collegiatis.

De actibus similibus a Cardinali Gentili, Apostolicae Sedis Legat0, in dioecesi Vratislaviensi
gestis, dum Nankerus Episcopus dictae dioecesis per tres annos et ultra Avenione morabatur
ci. Cod. Dipl. Sil. t. V. p. 211 et ibidem p. Vl. .

Porro haud raro Pontifices suis Legatis expresse dederunt in mandatis, ut inquirerent
de numero beneficiorum Sedi Apostolicae reservatorum in terris suarum Legationum. lta ex.
gr. Benedictus XII. a magistro Johanne Fabri, canonico ecclesiae Campostellan. in partibus Regni
Castellae et LegioniS, Apostolicae Sedis Nunti0, die 12. Martii 1335 per litteras expostulavit,
ut de beneficiis spectantibus ad provisionem Apostolicam et per praelatos illarum partium
illegitime collatis et de omnibus conditionibus ac circumstantiis se informaret et referret.

Reg. Vat. t. 130 n⁰ 83. ¹,Relatione percepimus.“

Eodem modo v. g. scripsit Johannes xxn. Carolo Archiepiscopo Lunden. ac dil. filiis
Johanni Nybo'rgh de ordine fratrum praedicatorum poenitentiario ac Petro Gervasii canonico
ecclesiae St. Evodii Anicien. Apostolicae Sedis Legatis „quod informent se de beneficiis quae
vacant per constitutionem ..Execrabilis⁴¹ in Regno Daciae et rescribant·.

Reg. Vat. t. 115. Fol. 127. „Auditui nostrae.⁸

Datum Avenione ld. Oct. a. 14 (1339 Oct 15).

¹) Die Bischoflichen Domkapitel p. 120.

