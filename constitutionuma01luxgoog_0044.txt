34

 

Die 22. Sept. 1336 Benedictus XII. per constitutionem „Dudum nos·‘ 1)
occurrebat fraudibuS, quae a nonnullis committebantur contra reservationem
beneficiorum, vacantium per assecutionem aliorum incompatibilium vigore
capitis „Ad regimem. Saepius iam factum erat, ut personae, quibus per Litteras
Apostolicas de secundo aliquo beneficio adhuc vacaturo fuit provisum, ne
priora beneficia dimittere cogerentur, illis sc. prius obtentiS, antequam
dicta secunda beneficia de facto vel de iure vacarent, simpliciter vel ex
causa permutationis in manibus Ordinarii renuntiarent — Ita, ut in casu
vacationis beneficiorum ab ipsis exspectatorum priora, vi capitis „Ad
regimen“ dispositioni Sedis Apostolicae reservata, de facto non amplius
· possiderent. Sic magnus numerus beneficiorum alias dispositioni Sedis
Apostolicae reservatorum a collatoribus ordinariis in fraudem dicti capitis
„Ad regimen“ potuit conferri. Huiusmodi machinationibus illicitis Romanus
Pontifex per supramemoratam constitutionem indixit terminum declarando,
dicta priora beneficia non obstantibus resignationibus vel permutationibus in
fraudem legis· factis remanere reservata dispositioni Romani Pontificis,
adiuncto insuper decreto irritante. Postea vero sc. die 23. Oct.²) e. a.
praefatus Romanus Pontifex addidit declarationem quandam huius decreti
statuendo, priora illa beneficia, etiamsi ante assecutionem praefatam
quocumque modo vacarent, habenda esse omnino affecta.

Quod ad reservationem generalem, beneficiorum in Aquilegien. et
Graden. patriarchatibus et in Mediolanen. Januen. Ravennaten. necnon
Pisan. provinciis attinet, iam supra adnotatum est, in dictis territoriis
huiusmodi reservationes ultimo loco die 28. Martii 1333 a ,Iohanne XXII.
fuisse factaS, quare praefata reservatio generalis a·Benedicto XII. saltem
die 28. Martii 1335 i. e. ab initio sui pontificatus fuisset proroganda. Sed
in RegistriS authenticis dicti Pontificis sive in Vaticanis sive in
Avenionensibus nullam adhuc investigare potui prorogationem —-
solummodo in constitutione Clementis VI. iam supra nominata sc.
„Sollicitudo pastoralis“ narrando quasi allegatur, BenedictumXII., ad culmen
Apostolicae dignitatis assumptum, confirmationes omnium electionum
„quas ad quascumque cathedrales et collegiatas ecclesias saeculares et
regulares dictarum civitatum et dioecesis ac provinciae Mediolanen. tunc
vacantes et in antea vacaturas celebrari contingeret“ ordinationi et
dispositioni suae ac Sedis eiusdem cum interpositione decreti reservasse.

 

1) Reg. Vat. t. 122 fol. 14t0.
Cod. B. fol. 85.
Magn. Bull. Rom. l. c. p. 390.

²) Cod. B. fol. 93.
Cod. V. fol. 81.
P. VII. n⁰ 21.
ln margine Codicis B. excurrunt haec verba:
Similem (sc. declarationem) fecit dominus Innocentius (vi).
Similem fecit dominus Urbanus V. 11. Non. Septembris anno primo.
Item similem dominus Gregorius Papa XI.
- quae verba omnia desunt in Cod. V.

