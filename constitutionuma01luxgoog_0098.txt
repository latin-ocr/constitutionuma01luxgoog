88

 

in ecclesiis cathedralibus, abbacialibus et aliis ecclesiasticis locis insignibus
et principalibus prelati et rectores preficiantur ydonei, qui sciant, velint et
possint nutrire concordias et ad pacis et unitatis concordiam revocare dis-
cordes aliisque proficere verbo pariter et exemplo. Nos attendenteS, quod
premissa melius et utilius, favente divina gracia, poterunt presidis prefate
providencia adimpleri, hiis et aliis piis et iustis consideracionibus moti pariter
et inducti, provisiones omnium et singularum cathedralium et collegiatarum
ecclesiarum ac monasteriorum, prioratuum, beneficiorum et locorum ecclesi-
asticorum secularium et regularium, exemptorum et non exemptorum, in
Aquilegen. et Graden. ac Mediolanen. Ravennat. Januen. et Pisan. provinciis
et Tuscie parcium consistencium, in quibus prelati, rectores seu gubernatoreS,
quocumque nomine nuncupentur, consueverunt seu debuerunt per electionem
assumi, que nunc vacant et que usque ad biennium a data presencium
vacare contigerit, nobis auctoritate apostolica specialiter reservanteS, exnunc
decernimus irritum etc. . . . attemptari.

Volumus autem et nostre intencionis existit, quod huiusmodi reservacio
et decretum ad monasteria et loca monialium et aliarum religiosarum
mulierum et ad ecclesias et alia beneficia et loca ecclesiastica, quorum fructuS,
redditus et proventus summam quadraginta floren. auri secundum existi-
macionem communen valorem annuum non excedunt, nullatenus extendantur.
Nulli ergo etc.

Datum Avinione XVI. kal. Marcii a. secundo.

1346 Febr. 8. 35‘

cod. B. 101. ιιι.

Prorogacio reservacionum in patriarchatu Aquilegen. et partibus
Tuscie.

Clemens episcopus etc. Ad futuram rei memoriam.

Dudum videlicet XVI. ΚΙ. Marcii pont. nostri anno secundo ad
audienciam nostri apostalatus perducto, quod fe. re. ,Iohannes papa XXII. ¹
predecessor noster ex certis causis racionabilibus provisiones omnium
patriarchalium, archiepiscopalium, episcopalium l) et eciam quarumlibet
ecclesiarum collegiatarum secularium necnon abbaciarum, monasteriorum,
prioratuum et aliorum quorumcunque piorum locorum in patriarchatu
Aquilegen. necnon Mediolanen. Ravennaten. Januen. et Pisan. provinciis ac
eciam partibus Tuscie consistencium, ad que prelati consueverunt seu
debebant per electionem assumi etc. [ut in precedenti reservationem
eandem reservacionem narrando de verbo ad verbum usque ad monasteria
et loca monialium et aliarum religiosarum mulierum et ad ecclesias et
alia beneficia et loca ecclesiastica, quorum fructus, redditus et proventus
summam XL. flor. auri communi existimacione valorem annuum non
excederent, quomodolibet non extendi.

Verum, cum finis dicti biennii instare noscatur, nos similibus
consideracionibus moti et inducti reservacionem et decretum 3) predicta a fine

