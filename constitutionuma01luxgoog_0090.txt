80

 

contingeret imposterum attemptari. Ac deinde dicto Johanne primo et demum
pie memorie Benedicto papa X11.‚ eiusdem Johannis immediate successore,
qui consimili modo in sue promocionis exordiis canonicatus et prebendas
ac beneficia ecclesiastica huiusmodi disposicioni et provisioni sue cum
similis interposicione decreti specialiter reservavit, predecessoribus nostris,
sicut domino placuit de hac vita subtractiS, nos, ad apicem summi
apostolatus assumpti, uno mense a nostre promocionis exordiis tunc nondum
laps0, omnes canonicatus et prebendas ceteraque beneficia ecclesiastica
quocumque modo tunc apud dictam sedem vacancia et imposterum vacatura
cum similis interposicione decreti similiter duximus reservanda. Cum itaque
canonicatus et prebenda ecclesie Wratislauiensis, quos quondam Nicolaus
de Thedelgariis de Urbe, eiusdem ecclesie canonicuS, dum viveret, obtinebat,
per ipsius obitum, qui dicto Johanne predecessore vivente apud dictam
sedem diem clausis extremum apud sedem ipsam vacaverint et adhuc vacare
noscantur, nos attendenteS, quod nullus preter nos de ipsis canonicatu et
prebenda, de quibus sic vacantibus dicti predecessores minime ordinarunt,
hac vice disponere potuit neque potest, reservacionibus et decretis obsistentibus
supradictis ac volentes tibi premissorum meritorum tuorum intuitu, te, pro
quo etiam venerabilis frater noster Prenczlaus (sic) episcopus Wratislauiensis
asserenS, te, clericum familiarem suum domesticum, circa nuncios apostolicos
in partibus illis in negociis camere apostolice fideliter servivisse, super hoc
nobis humiliter supplicavit, favore prosequi gratie specialis, predictos
canonicatum et prebendam sic vacantes, cuius quidem prebende fructus
decem marcharum argenti, ut asseritur, valorem annuum non excedunt, cum
plenitudine iuris canonici apostolica tibi auctoritate conferimus et de illis
eciam providemus, decernentes prout est irritum et inane, si secus super hiis
a quoquam quavis auctoritate scienter vel ignoranter attemptatum forsan est
hactenus vel contigerit imposterum attemptari. Non obstantibus quibuscumque
statutis et consuetudinibus contrariis ipsius ecclesie, iuramento, confirmacione
dicte sedis vel quacumque firmitate alia roboratis. Seu, si aliqui apostolica
vel alia quavis auctoritate in eadem ecclesia in canonicos sint recepti vel, ut
recipiantur, insistant aut si super provisionibus sibi faciendis dicte sedis vel
legatorum eius litteras impetrarint, etiamsi per eas ad inhibicionem,
reservacionem et decretum et alias quomodolibet sit processum, quibus
omnibus in assecucione dictorum canonicatus et prebende te volumus
anteferri, sed nullum per hoc eis quoad assecucionem canonicatuum et
prebendarum ac beneficiorum aliorum 'preiudicium generari. Aut si
episcop0, qui est pro tempore, et dilectis filiis capitulo Wratislauiensibus vel
quibusvis aliis communiter vel divisim a prefata sit sede indultum, quod ad
receptionem vel provisionem alicuius minime teneantur et ad id compelli
non possint quodque de canonicatibus et prebendis eiusdem ecclesie vel
aliis beneficiis ecclesiasticis ad eorum collacionem‚ provisionem vel quamcumque
aliam disposicionem coniunctim vel separatim spectantibus nulli valeat
provideri per litteras apostolicas non facientes plenam et expressam ac de
verbo ad verbum de indulto huiusmodi mencionem et qualibet alia dicte
sedis indulgencia generali vel speciali, cuiuscumque tenoris existat, per quam

