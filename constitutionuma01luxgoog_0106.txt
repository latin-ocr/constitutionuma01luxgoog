96

 

et ad prebendas, que obtinentes vel obtenturi dignitateS, personatus et officia,
sive administraciones in eisdem ecclesiis tempore vacacionis prebendarum
huiusmodi obtinebant, quamquam prebende ipse dignitatibuS, personatibus
et officiis ipsis minime sint unite, et ad quecumque regularia beneficia
nullatenus extendantur. Nulli etc.

Datum Avinione 111. non. Octobris a. sexto.

43.

1348 Febr. 3.
Cod. B. fol. 111—114.

Processus contra illos, qui impediunt venientes ad Romanam curiam.
Clemens episcopus etc.

Venerabili fratri [Walramol archiepiscopo Coloniensi et dilecto filio eius
vicario in spiritualibus et officiali salutem et apostolicam benedictionem.
Graves Deo et nobis ac sedi apostolice irrogantur iniurie, cum venientes
ad eam aut recedentes ab ipsa molestacionibus opprimuntur indebitis ac
personarum et rerum dispendiis pregravantur‚ ad quas propulsandas iniurias
cuncti fideles eo se debent promptiores impendere, quo eis expedire
noscitur, ut ad sedem ipsam securus habeatur accessus. Sane ad apostolatus
nostri, dilecto tilio Symone Debriseke decano ecclesie Litheieldensis referente,
pervenit auditum, quod cum nuper idem Symon, cui in Romana curia
tunc primum de decanatu predicte ecclesie tunc vacante per nostras
litteras duxeramus providendum, cum litteris provisionis huiusmodi de
predicta curia versus partes Anglie et decanatum suum huiusmodi recedens
et iter suum continuans per quoddam castrum nuncupatum Trecht super
Mosam, Leodiensis diocesis, transiret, Everwinus de Goderswiche et Godsvinus
de genere milites Coloniensis diocesis cum quibusdam suis in hac parte
complicibus de capiendo et detinendo eundem decanum pro redemptione
pecuniaria de ipso obtinenda in dicto castro tractarunt et consenserunt (sic);
dictusque Everwinus cum quibusdam suis et dicti Gosvini complicibus
eundem decanum insecutus fuit et in ipsum violenter et predonice irruens,
ipsum temere et iniuriose cepit, et captum non sine manuum iniectione
violenta in eum per multa loca predictarum Leodiensis et Coloniensis
diocesium duxit, et tandem in castro de Haghembech, Monasteriensis diocesis,
primo in cippis fortissimis et subsequenter in compedibus ferreis cum una
cathena ferrea ac si fuisset latro seu homicida incarcerari tecit, ac captum
et incarceratum tenuit contra voluntatem ipsius decani per se et suos
complices et fautores et ipsum relaxare seu liberare noluit sed expresse
recusavit, licet fuisset super hoc congrue requisitus, donec dilecti filii
Johannes de Rufoclipeo et Petrus de Turing, cives ColonienseS, pro
redemptione eiusdem decani in tribus milibus et centum florenis auri de
scuto eidem Everwino et Johanni Loyec militi dicte Coloniensis diocesis se
obligarunt (sic) et octingentos florenos de scuto in parte solucionis summe

