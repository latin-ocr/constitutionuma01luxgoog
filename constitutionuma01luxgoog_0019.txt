9

 

designationem personarum directe a Summo Pontifice factam optime unio
membrorum Ecclesiae cum suo capite significabatur et supremum illud
ius primatui annexum disponendi de omnibus beneficiis ecclesiasticis saltem
in quibusdam exercebatur casibus, Deinde praeter Reservationum Apostolicarum
causas ab ipsis canonistis1) communiter allataS, certe non ultimo loco
respiciendae erunt rationeS, ut ita dicam, politicae, quae turbulentis illis
temporibus ad spiritualem et temporalem potestatem Romanorum Pontificum
defendendam nonnumquam reservationem beneficiorum potissimum maiorum
quasi necessario postulare videbantur. Et quidem Romanos Pontifices
praesertim tempore, quo Avenione quasi in exsilium missi residebant, praelatos
quavis ex parte omnino fideles ecclesiis cathedralibus aliisque maioribus
longe distantibus praeficere debuisse extra aleam est positum.²)

lta e. g. Johannes XXII. omnes et singulas cathedrales et ’
collegiatas ecclesias saeculares et regulares civitatis et dioecesis ac provinciae
Ravennaten. ad biennium reservam, ipse hanc causam adducit: „ut per
providentiam Sedis Apostolicae de pastoribus et praelatis in partibus
disponeretur praedictis, qui Nobis et Ecclesiae Romanae devoti et fideles
exsisterent et aliis scirent et possent praeesse utiliter et prodesse.“³)

Quae verba, etsi saepissimi occurrunt in Litteris reservatoriis Apostolicis
eiusdem temporis, tamen uti merae formulae nullo modo sunt attendenda.

Nonnumquam etiam ipsi Reges occasione vacationis cuiusdam
ecclesiae per Litteras speciales expresse ab ipso Romano pontifice
expetierunt reservationem unius alteriusve ecclesiae — id, quod factum est
v. g. a ,Iohanne Boemiae Rege, cum ecclesia Olomucensis vacaret
pastore4). Econtra petitiones regiae ad Curiam Romanam directae de
immediata provisione cuiusdam sedis episcopalis haud raro etiam aperte
reiectae sunt, e. g. in casu, quo ecclesia Nivernensis,⁵) Johanne XXII.
regnante, vacabat, tunc iura capituli, ad quod electio de iure pertinebat,
expresse a dicto Pontifice firmata sunt.

 

¹) Cf. Wernz l. c. 11. n. 323 et alios plurimos
(Negligentia vel ipsa fraus collatorum ordinariorum — iniusta et aperta vis potestatum
saecularium — necessitas providendi pauperibus clericis vel officialibus Curiae Romanae
benemeritis - periculum animarum.)

ἵ) Quod studium Christi vicariis per se nullo modo ita in opprobrium vertendum est,
quasi arctiore illo vinculo cum pastoribus ab ipsis constitutis inito tantum ad ampliandam
suam potestatem temporalem sint abusi cf. Hinschius 1. c.· 111. p. 118. Multo minus Romani
Pontifices invidia in potestatem archiepiscopalem ducti Reservationes introduxerunt Apostolicas
uti Munch Ι. c. p. 37 opinatur, quia omnis iurisdictio metropolitanorum ex uno fonte i. e.
potestate Apostolica R. Pontificum profluit. Cf. c. 3. in Extrav. Comm. l. 3. Cf. etiam
P. Aldinger, Die Neubesetzung der Deutschen Bisttimer unter Papst lnnocenz IV. p. 192.

⁸) Reg. Vat. t. 113 f. 174t0 n⁰ 1031.

Cod. B. p. 69-70.
P. Vll. n⁰ 8.
⁴) Reg. Vat. t. 113 fol. 41⁰ n⁰ 331, 333.
P. Vll. n⁰ 1, 2, 3.
⁵) Reg. Vat. t. 117. n0 563.
P. Vll. n⁰ 4, 48.

