27

 

ecclesia vel beneficio sine cura, quae habere mallent. Omnia alia
beneficia cum cura vel sine cura cum prioribus incompatibilia in dicto
capite ex tunc vacare decernuntur et coram Ordinatio intra dictum mensem
verbaliter et realiter erant dimittenda, sub poena privationis ipso iure
incurrendae circa omnia praefata beneficia etiam alias licite retinenda— adiuncta
inhabilitate quoad similia iterum recipienda. Huiusmodi electio facienda
erat etiarn ab illis, qui dignitateS, personatus, officia vel alia beneficia curata
ex dispensatione Apostolica iuxta moderationem praescriptam ¹) iam obtinenteS,
alia similia beneficia vigore Litterarum Apostolicarum exspectabant. Etiam
huiusmodi beneficiati in casu, quo beneficia ab illis sic exspectata vacabant,
intra mensem debuerunt eligere, quae beneficia retinere mallent, ceteris
omnino dimissis. ’

Qui vero plura beneficia incompatibilia sine dispensatione ab
Apostolica Sede super hoc obtenta iam possidebant intra mensem sub
poenis supra allatis coram Ordinatio omnia dimittere cogebantur, ultimo
exceptO, in quo illis ex collatione canonica ius iam erat quaesitum. Praeterea
deinceps omnes, dignitatem vel personatum seu officium aut aliud
beneficium curatum tenentes, per possessionem secundi similis beneficii ipso
iure priore erant privati cum obligatione dimittendi illud sine mora in
manibus Ordinarii — alias utroque beneficio ipso iure carebant et etiam
ad Sacros suscipiendos Ordines et ad quodcumque beneficium ecclesiasticum
inhabiles declarabantur. Ceterum in tine dicti capitis sequuntur verba
gravissima: „Quae omnia et singula beneficia vacatura, ut
praemittitur, vel dimissa nostrae et Sedis Apostolicae dispositioni
de ipsorum fratrum consilio reservamus.“ Denique locorum Ordinariis sc.
Episcopis vel sede vacante capitulis earundem dioecesium, in quibus beneficia
huiusmodi dimittenda consistebant vel ipsi beneficiati illa dimissuri
commorabantur, iniungebatur onuS, de beneficiis tam dimissis quam perditis
indilate quam primum commode fieri potuerit mittendi notitiam
ab Curiam Romanam.

Nomine vero beneficiorum curatorum in hoc capite intelliguntur
parochialia, in quibus cura non per vicarios perpetuos sed per rectores
aut ministros beneficiorum ipsorum vel eorum temporales vicarios exercebatur,
vel illa beneficia, quorum ministris vi officii competebat visitare, inquirere,
procurationes recipere, suspendere, excommunicare seu ab iisdem censuris
absolvere.

Quae celeberrima constitutio quam maximi momenti fuerit dictis
temporibus in administrandis beneficiis universalis Ecclesiae facile cognosci
potest, si ante oculos habemuS, quam ingens numerus huiusmodi
beneficiorum vi dicti capitis sive ex pluralitate sive ex illicita retentione
beneficiorum uno eodemque tempore in unaquaque dioecesi
vacaverint „apud Sedem Apostolicam“.

 

²) Sc. unum curatum beneficium cum altero sine cura.

