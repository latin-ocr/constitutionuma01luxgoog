V.

Litterae Apostolicae eiusdem generis a johanne XXII. usque
ad Gregoriurn XI. confectae. (1316—1378.)

Johannes XXII.¹) reservationum tam generalium quam specialium
systema quam maxime excoluit.2)

Primae Litterae reservatoriae ab ipso pontifice die 12. Aug. 13163)
i. e. iam ante suae coronationis solemnia Vitali de Ape canonico
Agennensi concessae suam intentionem iam satis insinuant. Cum enim
canonicatus et praebenda per obitum Arnaldi de Cantalupo tituli S. Marcelli
Presbyteri Cardinalis in dicta Agennensi ecclesia vacarent apud Sedem
Apostolicam, quia praefatus Cardinalis in Curia diem clausit extremum,
„Iohannes XXII. illos contulit dicto canonico Vitali, quod apud Sedem
Apostolicam vacavisse noscebantur et quia Clemens V. praedecessori eius
„dudum ante vacationem huiusmodi canonicatus praebendas ceteraque
beneficia ecclesiastica tunc apud dictam Sedem vacantia et in posterum
vacatura Apostolicae donationi reservans, decrevit ete.“

Duae ergo erant rationeS‚ cur ,Iohannes XXII. dictos canonicatum et
praebendam sibi reservatos esse censuisset sc. vacatio in Curia vi c. „LIcet
ecclesiarum“ et vi c. „Etsi in temporalium“ a Clemente V. praedecessore eius
nuperrime editi; quamvis enim praememorata constitutio Clementis V. tantum
esset temporalis, tamen obitus dicti Cardinalis Ademari (1313 Dec. 14)⁴)
antecedebat mortem ipsius Romani Pontificis (1314 Apr. 14) ergo iam vi c.
„Etsi in temporalium“ huiusmodi canonicatus et praebenda erant reservati
dispositioni Sedis Apostolicae. Insuper constitutiones Clementis IV. et

 

¹) Electus Lugduni 1316 Aug. 7 ibique coronatus Sept. 5. e. a.

²) Cf. Pastor l. c. 1. 67 sqq. Munch l. c. p. 38. Verlaque, Jean XXII. sa vie et ses
oeuvres p. 184 sq.

⁸) Reg. Vat. t. 63 fol. 110n03. Coulon l. c. has litteras non complectitur.
⁴) Eubel‚ Hierarchia cath. medii aevi I. p. 13.

