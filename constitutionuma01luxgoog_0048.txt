38

 

sententia etiam a Cardinalibus non potuit obtineri -— auctoritate Apostolica
ordinavit, quod omneS, post obitum dicti Johannis XXII. contra
reservationes et decreta huiusmodi ad patriarchales, archiepiscopaleS, episcopales
sedes quaslibetque dignitates ecclesiarum collegiatarum saecularium necnon
abbatiarum, monasteriorum et prioratuum aliorum quorumcunque religiosorum
ac piorum locorum regimina alias rite et canonice assumpti aliique etiam,
quibus de quibuslibet „dignitatibu3, personatibus vel officiis necnon collegiatis
et aliis beneficiis ecclesiasticis hospitalibus et piis locis quibuscunque
patriarchatuum, provinciarum, civitatum et dioecesium ac partium praedictarum“
ius competebat ad rem vel in re — nisi reservationes praecessissent —licite
possent huiusmodi beneficia vel officia „retinere assequi et habere,“ decreto
habilitationis et donationis fructuum medio tempore perceptorum ex certa
s'cientia adiuncto. provisionibus vero et acceptationibus auctoritate

‚ Apostolica de praedictis beneficiis vel officiis forte iam factis expresse

nullo modo per citatam constitutionem derogatum est. Eodem decreto denuo
reservavit sibi et Sedi Apostolicae etiam omnes huiusmodi dignitates et
beneficia supramemorata in territoriis praemissis adhuc vacantia de quibus
nec auctoritate Apostolica nec ordinaria fuit dispositum. Deinde idem
Pontifex eodem die sc. 13. Febr. 1344 per constitutionem „Dirigentes
nostrae considerationis“1) iterum sibi et Sedi Apostolicae reservavit
„provisiones omnium et singularum patriarchalium et episcopalium
ecclesiarum, monasteriorum necnon prioratuum et locorum conventualium
virorum dumtaxat, abbates proprios seu superiores sui ordinis non habentium
ac principalium praelatorum seu capitum ordinum non mendicantium
quorumcunque in Aquilegien. et Graden. patriarchatibus ac Mediolanen.
Ravennaten. Pisan. necnon Januen. civitatibus dioecesibus et provinciis
et in partibus Tusciae consistentium vacantium vel vacaturorum, ad quae
praelati per electionem assumuntur, ad biennium a data praesentium

computandum.

Sed haec reservationum forma sic restricta nescio qua de causa uno
tantum valuit die, nam altero sc. 14. Febr. e. a. iam nova promulgata est
constitutio, quae incipit „Sollicitudo pastoralis“2) duo praenominata
decreta de cassatione quoad praeterita et de nova reservatione in supra-
memoratis territoriis amplectenS. Illud vero speciali nota dignum est,
quod ultima haec reservatio praedictae constitutionis se extendit ad omnes
ecclesias cathedrales et collegiatas ac monasteria, prioratu5‚ beneficia et
loca ecclesiastica saecularia et regularia exempta et non exempta in dictis

 

1) Reg. Vat. t. 215 iol. 61⁰ n⁰ 18.
Cod. Β. fol. 123.
Cod. V. iol. 901⁰.
Deprez l. c. nihil de hac re.
P. VII. n⁰ 33.
¹) Cod. B. fol. 108—111.
Cod. V. fol. 8510—86.
Deprez 1. c. nihil.
P. Vll. n⁰ 34.

