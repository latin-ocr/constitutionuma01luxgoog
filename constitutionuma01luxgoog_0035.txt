25

 

Bonifatii VIII. erant adhuc in pleno vigore, *quare optimo iure praefatus
Johannes XXII. ad ipsas initio sui pontificatus provocavit, antequam ipse
legislatoris munus exerceret.

Sed iam octo dies (1316 Sept. 15.) 1) post suae coronationis solemnia
Gaucelino suo vicecancellario mandavit, ut in scripturam redigeret suam
voluntatem, qua „omnia beneficia ecclesiastica, quae fuerint et
quocumque nomine censeantur, ubicunque ea vacare contigerit propter
acceptationem alterius beneficii praetextu gratiae ab eodem domino
(sc. Johanne) factae vel faciendae acceptati“ suae et Sedis Apostolicae
collatio ni reservavit. Qua voluntate in cancellaria sua expressa, iam ab initio sui
pontificatus praedictus Romanus Pontifex ambitum reservationum generalium
multum ampliavit et in eadem via paulo post longius progressus est.

Primo loco nominanda est constitutio „Ex debito“ ²) quae, ut Pontifex
ipse confitetur, paulo post suae promotionis exordium-⁹³) promulgata est.

Vi officii pastoralis ex alto sibi concessi intendit Johannes XXII.
periculis animarum necnon ecclesiarum ac monasteriorum dispendiis
occurrere, quae ipsis ex diutinis vacationibus frequentius provenire solent
et, ut insuper principatui Romanae Ecclesiae ex divina provisione obtento
,honor debitus impendatur,“ animum advertit ad supradictas constitutiones
a Bonifatio VIII. et Clemente V. editas circa generalem reservationem
beneficiorum apud Sedem apostolicam vacantium, ex causis rationabilibus
et de Cardinalium consilio „nonnulla detrahend0, aliqua declarando et
quaedam addendo de novo“. Processit enim Johannes XXII. extendendo
reservationes generales iam ulterius quam praedecessores sui. Primum
reservavit pro tem pore sui pontificatus omnes patriarchales, archiepiscopales
et episcopalis sedes, monasteria et ecclesias regulareS, prioratus, officia,
administrationeS, dignitates, personatuS, praebendas aliaque beneficia
ecclesiastica c. cura vel s. cura apud Sedem Apostolicam vacantia vel
vacatura.

Deinde praeter mortem in Curia inter Reservationum Apostolicarum
causas recensentur depositio ac privatio beneficiorum, cassatio
electionum, repulsio postulationum, renunciatio sc. in manibus
Pontificis, beneficiorum vacatio per provisionem, translationem
vel susceptionem muneris consecrationis vel benedictionis a
Clemente V. vel ab ipso promotis impensi, in quantum de huiusmodi
beneficiis a suo. praedecessore usque adhuc non erat dispositum. Deinde
„apud Sedem Apostolicam“ ex tunc censebantur vacare omnes dignitates
etiam episcopaleS, ecclesiae, monasteria et alia praedicta beneficia, quae
Cardinales tempore mortis sive in Curia sive extra incidentis obtinebant.
Idem dicendum est de dignitatibus et beneficiis quibuslibet officialium

 

1) Erler‚ Der Liber Cancellariae Apostolicae vom Jahre 1380 p. 167.
¹) = c. 4. in Extrav. Comm. 1. 3.

Cod. B. p. 65—67.

Cod. V. p. 68.

Vidi Commentarium in hoc caput P. VI. n0 3.
8) Reg. Aven. t. 15. p. 187.

